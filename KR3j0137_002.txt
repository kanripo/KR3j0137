# -*- mode: mandoku-view; -*-
#+TITLE: 湛淵靜語
#+DATE: 2015-08-24 23:24:41.105076
#+PROPERTY: ID KR3j0137
#+PROPERTY: BASEEDITION WYG    
#+PROPERTY: JUAN 卷二
<pb:KR3j0137_WYG_002-1a>¶
欽定四庫全書¶
　湛淵静語卷二　　　　　　元　白珽　撰¶
南渡後七帝(併佑陵/)皆櫕東粤五后櫕杭之赤山寳祐¶
間西湖孤山太乙宫落成穆陵欲因原廟朝謁西出錢¶
塘門幸新宫然後汎舟遊南屏山之翠芳園歩輦還内¶
於是臺臣封章三學叩閽論列無虚日䟽格不行時張¶
蟠為正言獨䟽諌大畧云陛下祗謁西宫登舟駕輦䟦¶
渉還内無非為天下生民祈福永年但中間一事未甚¶
<pb:KR3j0137_WYG_002-1b>¶
稳當敢不奏陳御舟遊西湖過翠芳南向即赤山諸后¶
櫕陵在焉陛下於是時即望拜耶但宴坐耶或囬舟背¶
之而東耶合不令禮寺酌詳其宜穆陵感悟即批依付¶
出不復西幸不十日張蟠登政府可謂善諌善聴矣¶
四皓之目說者不一園公或作圏公按顔魯公匡謬正¶
俗圈字引陳留風俗傳云圏公為秦博士避地南山漢¶
祖聘之不出惠太子即位以圏公為司徒又商於有耕¶
者得石刻數種皆漢𨽻字云圏公神坐綺里季神坐角¶
<pb:KR3j0137_WYG_002-2a>¶
里先生神坐又各有神坐几蓋漢惠帝曽為四人作碑¶
祠於隐所故也姓氏書亦以圏為圏公之後如此則合¶
作圏公然淵明聖賢羣輔録園公姓圏名秉字宣明陳¶
留襄邑人常居園中故稱園公則稱園公亦可又得一¶
說綺里季夏是一人黄公是一人今皆稱綺里季非是¶
且引陶詩黄綺之商山且當從黄綺及少陵黄綺終辭¶
漢何不言夏綺而言黄綺又黄長睿東觀餘論載王元¶
之嘗有未必頸如樗里子也應頭似夏黄公之句畢文¶
<pb:KR3j0137_WYG_002-2b>¶
簡公亦譏之以為不當言夏黄公此說似謂季夏者如¶
季騧季隨之類然古亦有单以季為字者漢高帝張釋¶
之是已况呉志虞翻傳注夏黄公四明人姓氏譜亦云¶
夏黄公姓崔名廓字少通齊人隐居修道號夏黄公如¶
此又非姓黄也豈文簡别有所據耶若以陶杜為証恐¶
大不然詩不以辭害意若然則楊馬宜同時邑人争識¶
馬相如豈相如单姓馬耶(圈楚鬻熊後望出陳留風俗/傳乃圈稱撰郭奉傳有圈文)¶
(宣有避仇改卷氏/者瑯琊卷焉是也)¶
<pb:KR3j0137_WYG_002-3a>¶
角里先生今人以角音鹿以角音覺二字辨於一竪之¶
短長初不知頭角之角篆作角下從両人本無竪下之¶
文竪下蓋俗書也音鹿音覺自是通用廣韻有圏故詩¶
誰謂雀無角何以穿我屋呉棫韻補角音鹿又山谷竹¶
石牧牛詩石吾甚愛之勿遣牛礪角牛礪角尚可牛闘¶
殘我竹正作鹿韻押毛晃増韻去其圏於角里之甪上¶
只從一撇未知所據蓋角肉上出二竪象形也¶
嵇康傳列於晋書余毎疑其誤康死之日實魏元帝景¶
<pb:KR3j0137_WYG_002-3b>¶
元三年又二年魏禪於晋則康何有於晋哉觀其薄湯¶
武一書可知其術業康以昭死孔融以操死於名教不¶
為無補然禅代之際徃徃以成敗論人此難言也使晋¶
無江左百年之祚則八公而下凡所謂晋之佐命者不¶
云同惡可乎顔延年五君詠黜王戎山濤㫖哉¶
九族獨章帝紀歐陽夏侯氏之說為長九族者父族四¶
母族三妻族二父族四者父五屬之内一也父之女昆¶
弟適人者及其子二也己之女昆弟適人者及其子三¶
<pb:KR3j0137_WYG_002-4a>¶
也己之女子適人及其子四也母族三者母之父族¶
一也母之母族二也母之女昆弟適人者及其子三也¶
妻族二者妻之父族一也妻之母族二也¶
晦菴在長沙區兄問性也有命焉之性是氣禀之性命¶
也有性焉之性是天命之性否先生曰某四十歳方得¶
此說不意君早見及再三稱賞朱夫子窮理之深用力之¶
乆方有得於性理之學一見後進明理再三奨借以示¶
勸勉今人為學既無積乆之功其於人又乏奨借之美¶
<pb:KR3j0137_WYG_002-4b>¶
徳惡乎進業惡乎修¶
伊川曰聖賢之論天徳蓋謂其天然完具之物若小有¶
汙壞則敬以修之俾復其明此即晦庵明善以復其初¶
也書云敬修可願詩云聿修厥徳皆自修之義若曰學¶
以修性性何待修¶
唐有文選學故一時文人多宗尚之少陵亦教其子宗¶
文宗武熟讀文選少陵詩多用選語但善融化不覺耳¶
至如王勃諸人便不然滕王閣序層臺聳翠上出重霄¶
<pb:KR3j0137_WYG_002-5a>¶
飛閣流丹下臨無地即王巾頭陀寺碑文層軒延袤上¶
出雲霓飛閣逶迤下臨無地落霞與孤鶩齊飛秋水共¶
長天一色即庾子山馬射賦落花與芝蓋齊飛楊栁共¶
春旗一色能㧞出流俗自成一家韓栁李義山李翺數¶
公而已滕王閣舊置王勃詩序碑當正位昌黎作重修¶
滕王閣記居其旁古心江公治隆興遂遷韓碑居正退¶
勃於旁公嘗刻碑隂畧云勃八代未變之文俳優語也¶
昌黎文一變八代直至於道舊見墨本今忘之¶
<pb:KR3j0137_WYG_002-5b>¶
少陵落月滿屋梁猶疑照顔色即宋玉神女賦其始來¶
也若白日初出照屋梁其少進也皎若明月舒其光然¶
此又出詩陳國風之月出皎兮佼人僚兮時好事者便¶
謂少陵此兩句嘗治鄭䖍妻瘧疾有驗良可笑也¶
使燕日録載紹定癸巳北朝遣王檝來通好朝廷劄京¶
湖制司就著官鄒&KR0008;之等六員使北朝審實於次年六¶
月回抵汴中途崔丞相名立遣人下迎狀以南京丞相¶
繫䘖向者癸巳春金主守緒親提兵自黄龍岡轉戰敗¶
<pb:KR3j0137_WYG_002-6a>¶
走歸德汴圍不解崔立以城降守緒一家盡沒立自稱¶
鄭王又自稱丞相是日立出城迎酒數行同入城館人¶
使於都堂入自酸棗門又入封丘門經東華門外循宮¶
墻轉東角樓直西行過左掖門百餘歩即五門門榜承¶
天東登聞鼓院門兩傍置兩觀東西各有朶樓引出五¶
門樓數丈碧瓦朱甍無一損動又行百餘歩即右掖門¶
向南相對一門兩傍皆居民行數十歩折而向西又行¶
數十歩折而向北一門榜曰尚書省入門東偏學士院¶
<pb:KR3j0137_WYG_002-6b>¶
西偏御史臺行二十餘歩東偏一門榜曰吏禮户部西¶
偏一門榜曰兵刑工部又數十歩兩碑亭夾門一門頗¶
壯榜曰都省門屋五楹兩旁各五入門兩井亭對峙東¶
西兩序各二十楹堂九間繪以碾玉甚宏麗榜曰都堂¶
堂後一船齋通過接一大堂即宰執㑹食處堂東面南¶
一位左丞相位堂西面南一位右丞相位傍各屋五間¶
東西對峙係五府位次日徃相國寺寺門成刼灰止存¶
佛殿一區髙廣異常朱碧間錯呉蜀精藍所未有後一¶
<pb:KR3j0137_WYG_002-7a>¶
閣叅雲凡三級榜曰資善之閣上有銅羅漢五百尊其¶
寺舊包十院今存其八右偏定慈廣慈善慈律院三智¶
海禪院一東偏寳梵寳嚴寳覺律院三慧休禅院一寺¶
通闤闠徃時毎月八次開寺聼商賈貿易出相國寺徃¶
州橋橋下水即汴河分流徃昔漕渠過橋出丹鳯門即¶
舊朱雀門此門直對五門相去數百歩出此門百歩即¶
龍津橋此水係蔡河分流小舟徃來頗類臨安内河但¶
船少爾過橋不百歩即城門榜㑹朝其城自金人南遷¶
<pb:KR3j0137_WYG_002-7b>¶
促而小之去舊南薫門有數里逺復西入丹鳯門過州¶
橋有文武兩樓夾橋皆瑠瓈碧瓦不知名樓果何謂也¶
此京城闤闠軿闐之最今荒墟矣過文武樓數歩東西¶
兩門以通徃來蓋一直五門禁路遂用此兩門通行自¶
西偏一門出係州橋以西街衢窄狹屈曲行不百歩即¶
上元驛朱温火刼李克用處止存其基又行數十歩即¶
開封府治無麗譙儀門亦湫隘入門庭院廣闊庭下草¶
深沒騎設㕔九間甚雄壮外郡所無又次日同官屬看¶
<pb:KR3j0137_WYG_002-8a>¶
故宫室宫墻四角皆有樓髙數十尺其樓中一區高兩¶
旁各逓減三層以裹墻角入自左掖門向西行一二十¶
歩横入一門號左昇龍門入此門即五門裏大慶門外¶
由峻廊上五門樓俯瞰城寺正望丹鳯樓復下樓望右¶
昇龍門此兩門蓋通左右掖門五門非車駕出入不開¶
左右掖門百官有司徃來横通左右昇龍以造大慶門¶
外其門有三中曰大慶東曰日精西曰月華門旁亦列¶
㦸入此門望見大慶殿兩旁有井亭東西廊屋各數十¶
<pb:KR3j0137_WYG_002-8b>¶
間殿庭有兩樓對峙東曰嘉福西曰嘉瑞大慶殿屋十¶
一間龍墀三級旁朶殿各三間峻廊復與西廡相接殿¶
壁畵四龍各長數丈詢之宦者稱金主詢渡河來後所¶
畵中間御屏亦畵龍上用小斗闘成一方井如佛宫寳¶
蓋中有一金龍以絲網罩之此即正衙也轉御屏下峻¶
階數歩一殿曰德儀由徳儀殿出有三門中榜曰隆徳¶
之門餘二門榜左右隆平入此門東西兩井亭望見隆¶
徳殿即舊垂拱殿今更此名西廊屋各數十間殿亭中¶
<pb:KR3j0137_WYG_002-9a>¶
東一樓鐘樓西一樓鼔樓殿屋五大間旁各朶殿三間¶
階止龍墀一級左朶殿峻廊接東上閤門右朶殿峻廊¶
接西上閤門並樓屋下有門通徃來此常朝殿也此殿¶
後峻階數歩有旱船過又一庭院又一門榜曰仁安之¶
門門外東西向兩門東一門横截出東華門西一門横¶
截出西華門入仁安門望見仁安殿殿宇龍墀兩廊皆¶
如隆徳䂓模止無東西閤門在本朝為集英殿進士唱¶
名在此新進狀元以下並由東華門出金人改為仁安¶
<pb:KR3j0137_WYG_002-9b>¶
榜顔所改蹤跡尚在自此後兩殿有殿無門皆旱船連¶
接兩邉廊屋不丹雘止是黒漆牕户意必宫人位次此¶
係内殿想百官不到前殿皆琉璃筒瓦此兩殿並瓦止¶
用琉璃楞屋脊及用琉璃筒瓦圏屋簷一殿曰純和一¶
殿曰寜福後又一小殿連寜福如人家堂舍後龜頭三¶
面皆墻壁此即正寝兩旁有兩閤亦設榻此殿後即内¶
宫墻有門兩重出後苑入苑門一直行數十歩有小溪¶
橋度橋過溪一殿榜曰仁智溪中尋常水滿内有龍舟¶
<pb:KR3j0137_WYG_002-10a>¶
今涸矣仁智殿下兩巨石髙三丈廣半之東一石有小¶
碑刻勑賜卿雲萬態竒峰西一石上刻玉京獨秀太平¶
巖徽宗皇帝親書刻石填金殿後用恠石壘成山髙百¶
尺廣倍最上刻石榜曰百泉山復挽水上自此流下至¶
京玉澗又流至湧翠峰下有大滌洞水自洞門飛下山¶
下有三池左右兩池白蓮中一池紅蓮山後乃厚載門¶
也夾仁智殿東偏一橋度溪有亭曰臨漪西偏一橋度¶
溪有亭榜曰瓊杯即曲水流觴兩亭並在溪南自此東¶
<pb:KR3j0137_WYG_002-10b>¶
西兩邉别有殿閣循溪而東皆垂楊復渡橋過溪一殿¶
曰長生殿基稍髙下瞰一園殿後一亭曰廣寒時盛暑¶
中立少時渾無暑氣長生殿東曰浮玉殿西曰湧金殿¶
廣寒亭東曰蓬萊殿西曰瀛洲又兩亭一曰綺香一無¶
題顔自此復渡溪橋西向東係毬塲有閲武殿自毬塲¶
復向西望長生仁智殿直西行恠石壘成山甚高且廣¶
石砌一逕屈曲回旋以至山頂初過一石橋榜吕公洞¶
旋折而上一亭壘秀山之正面一堂榜臨溪其徑皆夾¶
<pb:KR3j0137_WYG_002-11a>¶
以花竹前後不相望竹木斷處忽然一亭類臨溪堂又¶
横截一亭宜芳一亭秀野一亭環翠一亭真樂皆結茅¶
為屋了不知在城市中大抵苑中多植檜與木槿毎逕¶
於花木排列湖石不可以數計出苑門入内宫墻門由¶
寜福殿復出純和殿西廊一門門復樓以修廊行二三¶
十歩北有一門甚小榜隆徽此金人皇后宫入門一假¶
山如門屏滿庭盡花木檻䦨一樓對花圃樓上甚高敞¶
無榜額過樓即瓊芳殿樓屋殿屋隔塵盡雙蟠鳯殿屋¶
<pb:KR3j0137_WYG_002-11b>¶
結頂金蟠鳯大率如人君殿宇上有鴟尾下無丹楹門¶
牕户牖皆黒漆自此復西過長廊一樓牓豁然旁有玉¶
清殿此皆金主詢所造䂓模制度豈敢望舊宫室萬一¶
復由來路出純和殿迤邐至大慶門外横從右昇龍門¶
出即是本朝舊原廟一門榜啓度之宫入宫門復有三¶
門中曰徳昌左曰文昭右曰光興三殿中左右亦同廣¶
即舊殿宇不知榜顔是否制度宏麗金碧輝耀出啓度¶
宫門復入右昇龍門過大慶門外出左昇龍門向東行¶
<pb:KR3j0137_WYG_002-12a>¶
一門向南榜曰聖壽宫左安㤗門右名昌門即金人太¶
后宫或云本朝東宫金人更為太后宫入宫門直端一¶
門榜曰徽音又一門曰光熈望見徽音殿及長樂殿入¶
光翼門繁禧門有燕壽殿復出此宫由左掖門出所謂¶
祕閣華舘了無所見左掖門之西五門之東即百官待¶
漏所自五門望南向丹鳯門中間禁路兩旁即千歩廊¶
但餘基址千歩廊盡處向東一屏墻綽楔門入門三二¶
十歩面南一大門即太廟門内三門門上並畵蟠龍殿¶
<pb:KR3j0137_WYG_002-12b>¶
屋二十五間高大宏麗兩旁脩廊東西各間一門與廊¶
相通蓋百官陪從入此兩門甚便殿上十二室毎室盡¶
榜金人祖先為號毎一室計二間東偏一門西偏一牕¶
有牕處一間向西壁上嵌以小石室上下方廣二尺以¶
上石門一合開閉係蔵神主處遇祭奉神主出石室祭¶
畢復藏殿宇皆羣小雜居糞壤堆積庭下草深數尺大¶
内諸殿亦然元人乗馬於殿上庭草沒龍墀過者不勝¶
故宫黍離之嘆復出太廟向西行一屏墻綽楔門入門¶
<pb:KR3j0137_WYG_002-13a>¶
行二十歩西南一門即社壇周圍皆墻四角有樓内有¶
社稷二壇東西南北四門遇祭祀則開導迎四方之氣¶
次日又徃城西隅看故瑶華宫昔隆祐太后所居之宫¶
僅存一殿相近瓊林苑金明池苑餘墻垣池存廢沼出¶
新城西偏即龍徳宫與厚載門相近徽宗皇帝所剏有¶
殿二有舘四有亭二十有四近北軍圍城時拆毁殆盡¶
止存熈春一傑閣髙百餘尺巍然挿空非人間所有金¶
人亦嘗毁之竟不能登是閣見四圍皆荷花用小橋通¶
<pb:KR3j0137_WYG_002-13b>¶
諸亭舘吁故宫自南渡迨今百餘年中雖經金人營葺¶
猶有存者¶
鮑照嘗有井謎曰一八五八飛泉仰流一八井字八角¶
也五八析井字而四之則為十者四四十即五八也飛¶
泉仰流謂垂綆取水而上之也今杭之塘西大明寺前¶
井亦鐫隐語於上云一人堂堂兩曜垂光土深尺一㸃¶
去氷旁二人同行不欠一邉三梁四柱足火然若有雙¶
鉤兩日全乃大明寺水天下無比也¶
<pb:KR3j0137_WYG_002-14a>¶
漢之循吏河南守呉公為首雖傳叙亦稱其謹身帥先¶
居以亷平不嚴而民化當文帝即位之初瘡痍甫定而¶
治行為天下第一及入朝便能㧞賈誼於草茅中終隆¶
漢業可不謂賢乎班馬不為立傳何耶豈簡册脫落無¶
所攷耶抑善為治者貴於無迹歟呉公者公豈名歟區¶
區丁公吾知其名固有如呉公之賢嘉名不得聞耶或¶
曰班氏見文帝時不是無循吏不立傳者為不勝立也¶
吁談何容易又如張釋之常問文帝曰周勃張相如何¶
<pb:KR3j0137_WYG_002-14b>¶
如人帝曰長者如此則上下知張相如為長者矣且與¶
絳侯並稱而後又為大将軍擊匃奴逐出塞即還當時¶
雖受神筭於上而相如能不徼功生事以開邉釁益見¶
其賢矣出處顛末亦無傳可攷齊魯大臣史失其名古¶
今似此湮沒者固不少余偶讀至此切有感焉耳士之¶
潔身厲行蓋為身後區區之善名耳若道家所謂為善¶
無近名名與身孰親是皆私於一己之謂非兼善天下¶
之謂也易辭善不積不足以成名又夫子曰疾沒世而¶
<pb:KR3j0137_WYG_002-15a>¶
名不稱人茍不復愛其名則悖逆狠暴之事欲為即為¶
矣欲為即為雖嚴刑重戮有所不禁故春秋一書正為¶
名教使後之人耻惡名慕令名以相勸勉也如呉公相¶
如皆貴為朝廷賢臣且闕焉况巖穴士哉¶
或問文節倪公思曰司馬温公乃著疑孟何也答曰蓋¶
有為也當是時王安石假孟子大有為之說欲人主師¶
尊之變亂法度是以温公致疑於孟子以為安石之言¶
未可盡信也(元豐末封孟子鄒國公建廟兖州鄒縣至/政和五年安石之黨蔡京等當國詔樂正)¶
<pb:KR3j0137_WYG_002-15b>¶
(子克配享/後奏罷)¶
栁子厚答韋中立書云故吾毎為文章未嘗敢以輕心¶
掉之懼其剽而不留也未嘗敢以怠心易之懼其弛而¶
不嚴也未嘗敢以昏氣出之懼其昧沒而雜也未嘗敢¶
以矜氣作之懼其偃蹇而驕也抑之欲其奥揚之欲其¶
明踈之欲其通亷之欲其節激而發之欲其清固而存¶
之欲其重此吾所以羽翼夫道也本之書以求其質本¶
之詩以求其恒本之禮以求其宜本之春秋以求其斷¶
<pb:KR3j0137_WYG_002-16a>¶
本之易以求其動此吾所以取道之原也叅之榖梁以¶
厲其氣叅之孟荀以暢其支叅之荘老以肆其端叅之¶
國語以博其趣叅之離騷以致其幽叅之太史以著其¶
潔此吾所以旁推交通而為之文也為文之法備於是¶
矣學者誠能如此用功文其有不過人者乎¶
易以一陰生於下曰姤五陽在上猶盛也一隂初生於¶
下至微也而爻辭曰繫於金柅貞吉有攸徃見凶羸豕¶
孚蹢躅戒之畏之凛乎若不可一朝居者及其再變而¶
<pb:KR3j0137_WYG_002-16b>¶
遯則隂己得位上之羣陽雖衆莫可得而誰何矣見幾¶
之早者則嘉遯之吉其係戀而不去者不至於剥床及¶
膚而不已嘗觀有唐開元之治二十二年李林甫為三¶
品即一陰初生之姤也至二十四年而牛仙客入二隂¶
之遯成矣欲天下之不至於剥其可得乎¶
前輩書翰徃來多尚情實忠告善道則有之未嘗事虚¶
文謟語相諛說也余嘗見趙平逺出家藏忠肅公在荆¶
襄時與史衛王徃來論國事書謂見信菴時一士人所¶
<pb:KR3j0137_WYG_002-17a>¶
獻書有言不可者十條臚列鑿鑿皆精實語雖字畵不¶
甚精楷塗之乙之略無避忌然真情實意浮於議論之¶
表又嘗見劉漫塘與史衛王書則曰大丞相弼亮兩朝¶
十九年矣而不敢一日釋此重負自同於先越王何哉¶
豈非以勲名已盛權勢已隆欲奉身而退不可得乎某¶
竊謂為此說者左右前後自為身計者之謀非所以為¶
大丞相計也又一書曰四明山水勝處平泉之嘉花美¶
木列植交䕃皆欣欣然若有待晝錦焜燿此其時歟某¶
<pb:KR3j0137_WYG_002-17b>¶
病少愈猶能手種樹書躡青鞵布韈聴役於長公少公¶
之間惟所以命其與王中書(暨/)則曰身外之榮曾不足¶
以槩中心之愧一時之幸且将為無窮之羞大率前輩¶
言語率皆愛人以徳較之近世筆精墨妙三熏心九頓¶
首嫵媚不情甘為糞苦足香之態者不侔矣¶
蜀僧居簡號北澗能詩葉水心有奉酬北澗詩後題云¶
新詩尤佳三復愧嘆然有一說不敢不告林下名作将¶
以垂逺不可使千載之後集中有上生日詩此意幸入¶
<pb:KR3j0137_WYG_002-18a>¶
思慮何時共語少慰孤寂簡遂鋟此語於詩集之端前¶
輩相與之情類如此¶
文十二年隨㑹能賤而有耻服䖍云能處賤又且知耻¶
言不可汚辱愚按馬援謂梁松竇固曰凡人為貴當可¶
使賤如卿等當不可復賤居高堅自持勉思鄙言¶
天下之言性者則故而已矣未知定說但見荘周有云¶
吾生於陵而安於陵故也長於水而安於水性也不知¶
吾所以然而然命也此適有故與性二字疑戰國時有¶
<pb:KR3j0137_WYG_002-18b>¶
此語¶
吕洞賔寒山子皆唐之士人嘗應舉不利不羣於俗蓋¶
楚狂沮溺之流觀其所存詩文可知如寒山子詩其一¶
云有人兮山陘雲卷兮霞纓秉芳兮欲寄路漫兮難征¶
心惆悵兮狐疑蹇獨立兮忠貞前輩以為無異離騷語¶
今行於世者多混偽作以諧俗爾¶
今人呼平章為辨章見尚書大傳唐傳第一曰辨章百¶
姓百姓昭明史記則又以為便章百姓昌黎袁氏先廟¶
<pb:KR3j0137_WYG_002-19a>¶
記亦用辨章二字¶
伯夷叔齊扣馬諌武王義不食周粟程子曰扣馬諌不¶
諌則不可知非武王誠有之也余意不食周粟只是不¶
食他禄甘心薇藿於首陽今人便謂餓死非也至於史¶
記云云謂父死不葬亦非也武王伐商即位已十一年¶
父死乆矣故上蔡曰孔子稱不念舊惡怨是用希蓋於¶
攻人之惡有所不暇况於念舊惡乎¶
客有曰梨益齒而損脾棗益脾而損齒一呆子弟思乆¶
<pb:KR3j0137_WYG_002-19b>¶
之曰我食梨則嚼而不咽不能傷我之脾我食棗則吞¶
而不嚼不能傷我之齒狎者曰你真是混淪吞却一箇¶
棗也遂絶倒¶
韓侂胄為相時嘗招致水心葉適已在坐忽門外有以¶
漫刺求見者題曰水心葉適候見坐中恍然胄以禮接¶
之歴舉水心進卷中語其客皆曰某少作也後皆改之¶
毎誦改本精好逾之遂延入書院飯焉出一楊妃手卷¶
令䟦其後索筆即書曰開元天寳間有如此姝當時丹¶
<pb:KR3j0137_WYG_002-20a>¶
青不及麒麟凌烟而及諸此吁世道判矣水心葉某䟦¶
又出米南宫帖即䟦云米南宫筆蹟盡歸天上猶有此¶
紙散落人間吁欲野無遺賢難矣如此數卷辭簡意足¶
一坐駭然胄大喜宻語之曰自有水心在此豈天下有¶
兩子張耶其人笑曰文人才士如水心一等天下不可¶
車載斗量也今日某不假水心之名未必蒙與進至此¶
胄然之為造就焉其人姓陳名讜建寕人後舉進士¶
孟子曰出乎爾者反乎爾者也詩曰無言不酬無徳不¶
<pb:KR3j0137_WYG_002-20b>¶
報禍福無不自已求之者也唐路巖為相宻奏三品以¶
上賜死皆令使者剔取結喉三寸以進驗其必死及巖¶
賜死使者乃取以進五代薛文傑以奸侫事閩王璘謂¶
古制檻木踈闊更為之形如木櫃櫕以鐡芒内向動輙¶
觸之既成呉兵圍建州璘遣兵救之軍及中途不進必¶
欲得文傑而後行璘不得已遣出兵就以文傑所造檻¶
車送軍前臠食之禍福之反以自及者又不但來俊臣¶
之鐡甕也¶
<pb:KR3j0137_WYG_002-21a>¶
所貴乎儒者之學以其足以用天下國家也儒而不適¶
於世用特腐儒耳奚益哉孔子為中都宰路無拾遺器¶
不雕偽及為政於魯也沈猶氏不敢朝飲其羊公慎氏¶
出其滛妻慎潰氏奢侈踰法越境而徙以至墮三都而¶
公室强却萊夷而侵疆歸夫豈徒曰所聞者爼豆之事¶
而已哉明道程先生之為縣也辨藏錢之争㫁石佛之¶
怪興役以禦水害則曰吾之董役乃治軍法也故人不¶
勞而事集及其均稅法塞决堤折黏竿脯池龍河東義¶
<pb:KR3j0137_WYG_002-21b>¶
勇農隙則教以武事晉城之民遂為精兵陸梭山主其¶
鄉之義社或者舉孔子不答衛靈公之問陳以難之先¶
生曰男子生以弧矢長不能射則辭以疾文事武備初¶
不可析古者有征討公卿即為將帥比閭之長則伍兩¶
之長也衛靈公家國無道三綱将淪既見夫子猥至問¶
陳故夫子答以爼豆而遂行夾谷之㑹三都之墮討齊¶
之請豈不知兵者其為委吏乗田則㑹計當牛羊茁壮¶
使靈公捨戰陣而問㑹計牧養之事則将遂言之乎執¶
<pb:KR3j0137_WYG_002-22a>¶
此而謂夫子誠不知軍旅之事則亦難於言理矣故先¶
生處之調度有方備禦有實皆可為後世法象山先生¶
守荆門科條政教無一不當於理至如申嚴保伍而羣¶
盗屏息修築子城而役者樂趨此儒者之所以有益於¶
人國也今或者徒以髙談性命為賢華麗文辭為能求¶
之實用則無有焉其不至於誤人天下國家也幾希¶
白駒過隙魏豹傳注白駒日景也或謂日中之塵然荘¶
子白駒過郤雖無明訓至於忽焉無異騏驥之馳過隙¶
<pb:KR3j0137_WYG_002-22b>¶
也與夫禮記之若駟之過隙李斯之六驥過缺隙不過¶
喻日晷之疾如於一隙中窺馳馬非指為日景為塵也¶
選詩亦有青驪逝駸駸¶
詩有全篇用也字者墻有茨君子偕老是也文亦有全¶
篇也字者如韓公祭潮州大湖神文歐陽醉翁亭記然¶
却是祖語孟語云吾見其居於位也見其與先生並行¶
也非求益者也欲速成者也又云囬也視予猶父也予¶
不得視猶子也非我也夫二三子也孟云我非愛其財¶
<pb:KR3j0137_WYG_002-23a>¶
而易之以羊也宜乎百姓之謂我愛也曰無傷也是乃¶
仁術也見牛未見羊也云云是以君子逺庖厨也之類¶
荀子榮辱篇全用也字餘篇亦多¶
晉衛夫人善書羲之早年師事之絳州東庫本一帖云¶
衛稽首和南尾云弟子李氏衛和南思陵翰墨志云衛¶
夫人名鑠字茂漪晉汝隂太守李矩妻又羊欣筆陣圖¶
云尚書郎李充母以己姓衛自稱李衛充必矩之子與¶
翰墨志合國語施優謂里克曰主孟㗖我注大夫之妻¶
<pb:KR3j0137_WYG_002-23b>¶
從夫稱主而孟則里克妻字也漢明徳太后馬氏明謂¶
明帝謚法思和純淑曰徳婦人繫於夫故曰明徳觀前¶
數說乃知古之婦人如文姜息媯例以夫之姓氏冠於¶
己姓之上然亦有冠夫名於己姓之上者曹操卞夫人¶
與楊太尉夫人袁氏書云卞頓首及楊夫人答書乃云¶
彪袁頓首豈以卑答尊當爾耶¶
趙烈侯好音鄭歌者槍石(二歌/者名)欲賜田人萬畆問公仲¶
仲進牛蓄荀欣徐越三人皆賢士遂止賜田侯亦賢矣¶
<pb:KR3j0137_WYG_002-24a>¶
華州西嶽廟有唐𤣥宗封西嶽御書碑其髙數十丈接¶
連數段為一碑八分書字幾尺餘舊有碑樓黄巢入闗¶
人避於樓上巢怒併碑焚之樓既燼而字亦缺剥十存¶
二三京兆姚嗣宗知華隂縣時包希仁初為陜西都轉¶
運使才入境至華隂謁廟而縣官皆從行希仁初不知¶
焚碑之由謁神畢循行廟内見損碑顧謂嗣宗曰可惜¶
好碑為何人燒了嗣宗操秦音對曰被賊燒了希仁曰¶
要縣官何用嗣宗曰縣中只有弓手三四十人奈何賊¶
<pb:KR3j0137_WYG_002-24b>¶
不得希仁大怒曰安有此理若奈何不得要縣官何用¶
且賊何人至於不可捉也嗣宗徐曰都道姓黄名巢希¶
仁覺其戲已嘿然而去¶
后稷以播種啓封其後世竟以農事王天下周公封魯¶
國之禮樂在焉孔子實出其地惟聖與賢固徳由天生¶
然隨其地見聞所甚著者而得之故周之農政魯之禮¶
樂冠萬世而造極焉則山東出相山西出将有之¶
老圃相傳木芙蓉根三年不除誤食之殺人因憶古樂¶
<pb:KR3j0137_WYG_002-25a>¶
府有云昔為芙蓉花今為斷腸草以此¶
皇甫謐髙士傳駟馬高蓋其憂方大富貴而畏人不若¶
貧賤而肆志仁人之言也畏人二字甚有味¶
方蛟峰格言八句予嘗書作兩直軸懸於齋閤富莫富¶
於蓄道徳貴莫貴於為聖賢貧莫貧於未聞道賤莫賤¶
於不知恥貧不安分謂之窮仕能行道謂之達得志一¶
時謂之天流芳百世謂之壽人謂呂居仁語非也¶
古者名與字皆可相呼於朋友間至唐猶然今不然矣¶
<pb:KR3j0137_WYG_002-25b>¶
如曾子怒子夏曰商汝何無罪之類唐詩李白逢杜甫¶
皆是也後世惟呼以字亦有以字自稱者近見觀風堂¶
帖所刋林和靖二詩皆自書君復奉呈某人又有紫醆¶
帖亦書君復頓首慈公大師(又圍爐等帖皆姓下押字/頓首蓋嘉祐以前宰相與)¶
(庻官書札多具衘前名後/押和靖當是時相襲亦然)因攷顔籀高儉房喬封倫皆¶
隋末唐初人時惟稱師古士亷𤣥齡徳彛未見有名之¶
者在當時嘗以字行故師古注漢書直稱顔師古𤣥齡¶
注管子亦直稱房𤣥齡但舊唐書既明言房喬字𤣥齡¶
<pb:KR3j0137_WYG_002-26a>¶
而新書乃謂房𤣥齡字喬又謂師古字籀不知歐公何¶
所據遂以字易名也惟郭子儀字子儀張嘉貞字嘉貞¶
李嗣業字嗣業白元光字元光候仲荘字仲荘名與字¶
為一自簡便皇朝類苑載党進本名進對人毎自稱曰¶
輝或問其故答曰各從其便爾此又莫曉如何¶
周禮秋官夷貉二𨽻掌與鳥獸言故俗以舌音祝祝可¶
以致犬唇音汁汁可以致貓雞朱朱豕盧盧一切以為¶
天地間自然之應故李白隐岷養禽千數呼皆就掌取¶
<pb:KR3j0137_WYG_002-26b>¶
食介葛盧公冶長等皆能知鳥獸語以余觀之朱朱盧¶
盧皆像其聲祝祝聲類兎雉汁汁聲類䑕皆像其所欲¶
攫而食者周禮亦云知其嗜欲至於葛盧公冶等亦各¶
自有幻術假異類以神其誕也西夷康居與竺國隣俗¶
多善幻此却與百獸率舞鳯凰來儀天人之感不同而¶
先儒猶有鳯麟為簨簴之飾疑之也¶
舟之最大者莫若木蘭皮國其舟内有市井買賣機坊¶
酒肆之類柂長數丈中積數年糧食以此觀之元次山¶
<pb:KR3j0137_WYG_002-27a>¶
所作浮宫記恐不可謂之寓言¶
鄉黨朝服拖紳說文作袉許慎東漢時所見論語本如¶
此¶
康節生不為訓解之學嘗曰經意自明苦人不知耳屋¶
下架屋床上安床滋惑矣所謂陳言生活者也詩曰陳¶
言生活不須矜自是中才皆可了朱仲晦云徐復平居¶
以太𤣥授學者或勸著書復曰古聖諸書已具顧學者¶
不能求復何為以徼名後世哉陸文安公不注釋諸經¶
<pb:KR3j0137_WYG_002-27b>¶
曰六經乃注我者也二三君子之言逺矣¶
荀奉倩以六籍為聖人糟粕据子貢言性與天道也象¶
山嘗與學者言六經幾箇不分不曉底子曰賢信得及¶
否數語相似然此因秦火或漆書相傳遂致子曰有衍¶
者却不可因咽廢食則是𤣥言與頓悟本相近也¶
匡衡字鼎傳注云字以表徳豈人所自稱而揚雄曰後¶
世有楊子雲必知𤣥蘇章曰今日蘇孺文與故人飲酒¶
私恩也昌黎誌李虚中云将疾謂其友韓愈退之曰王¶
<pb:KR3j0137_WYG_002-28a>¶
敦自謂王處仲(王戎/傳後)皆自尊以臨卑之謂古人呼字最¶
重子思字其祖門人及孟子以後至於今呼仲尼儀禮¶
皆字父祖漢袁盎兄子種亦字其父曰呉王驕日乆國¶
多奸今絲欲刻治¶
赤壁之戰人皆知决䇿於周公瑾而不知亦發機於孔¶
明也孔明之說孫權曰今戰士還者及闗羽水軍精甲¶
萬人劉琦合江夏戰士不下萬人且北方之人不習水¶
戰然能命猛将統兵數萬與豫州協規同力破操必矣¶
<pb:KR3j0137_WYG_002-28b>¶
云云權大恱即遣周瑜程普魯肅軍水軍三萬隨亮詣¶
先主併力拒操遂敗操於赤壁也¶
史記李廣傳衛青問廣等失道状曰青欲上書報天子¶
軍曲折班史増作失軍曲折非是廣時但失道不曽失¶
軍也¶
予嘗與方睦州論唐詩僧當以皎然靈徹為稱首因言¶
皎字清晝嘗作銅盌為龍吟歌序曰故太尉房琯早嵗¶
嘗隐終南山峻壁之下徃徃聞龍吟聲清而静滌人邪¶
<pb:KR3j0137_WYG_002-29a>¶
想時有好事僧潜戞以三金冩之唯銅聲酷似他日房¶
公偶至山寺聞林嶺間有此聲乃曰龍吟復遷於此矣¶
僧因出其器以告公公命戞之驚曰真龍吟也大歴十¶
三載秦僧傳至桐江予使兒童戞金放之亦不減秦聲¶
也緇人或有譏者予曰此達僧之事可以嬉禪爾曹無¶
以瑣行自拘嘗賦詩以見意歌曰逸僧戞盌為龍吟世¶
上未嘗聞此音一從太尉房公賞遂使秦人賞至今初¶
戞徐徐聲漸顯樂章不管何人辨似出龍淵萬丈底作¶
<pb:KR3j0137_WYG_002-29b>¶
怪聲來近而逺未必全由戞者工真生虚無非盌中寥¶
亮掩清狖縈囬凌細風遥聞不斷在烟杪萬籟無聲天¶
境空昨向天台宿華頂秋宵一吟更清逈能令聽者易¶
常性憂人忘憂躁人静今日錚鍠江上聞蛟螭奔飛如¶
得羣聲過隂嶺忽成雨響駐晴天将起雲坐來吟盡江¶
空碧却尋向者聲無迹人生萬事将此同暮賤朝榮動¶
還寂又於萬籟無聲天境空下自注聴專一境則衆音¶
不聞非萬籟之無聲也皎然此說更精到事亦不凡詩¶
<pb:KR3j0137_WYG_002-30a>¶
家未見有引用者¶
史臣書武帝封禅事言其書秘其事禁獨侍中奉車子¶
侯典知之甫去泰山猶未至海上即書奉車子侯暴病¶
一日死史臣之意微而顯蓋武帝自知其事多不經慮¶
奉車子侯洩之貽笑天下後世故殺之耳¶
世稱元龍百尺樓按魏書許汜劉備在劉表坐共論天¶
下士汜曰陳元龍豪氣不除昔嘗見之無客主意乆不¶
語自上大牀卧使客卧下床備曰君有國士名今天下¶
<pb:KR3j0137_WYG_002-30b>¶
大亂望君憂國忘家有救世之意而君求田問舍言無¶
可采何縁當與君語如小人欲卧百尺樓上卧君於地¶
何但上下床之間耶表大笑如此則百尺樓事别無他¶
傳記當是備語要當𤣥徳百尺樓元龍上下床方得¶
陳同甫名亮婺州人淳熈癸丑大魁作報家書云我第¶
一滕强恕第二朱質第三喬行簡第五是時三魁與第¶
五名皆婺人盛哉謝朝士啓有云衆人之所不樂寘在¶
二三主上以為無他擢居第一蓋答䇿論恢復頗不合¶
<pb:KR3j0137_WYG_002-31a>¶
朝論云¶
漢武帝秋風辭幸河東祠后土時作也按本紀祠后土¶
者六五幸河東一幸髙里幸河東皆在三月獨始立祠¶
脽上乃元鼎四年十一月也以昭明序攷之乃曰顧視¶
帝京則有以符當時之詔曰廵省豫州觀於周室之意¶
以辭中物色考之乃曰木落鴈南則有以符十一月也¶
蓋其時尚循秦舊以亥為正十一月即夏正九月也辭¶
作於此時無疑時方有事於五嶽四夷而文中子以為¶
<pb:KR3j0137_WYG_002-31b>¶
樂極哀來乃悔心之萌何也武帝所謂樂極哀來者正¶
為少壮幾時奈老何耳畏死貪生之心實兆於此實銳¶
於此厥後五利勇之之徒承風而自衒者以千萬數於¶
是内窮土木外窮河海至老無所得猶且覊縻不絶幸¶
庶幾遇之悔心何在焉借使有之豈非萌於子侯暴死¶
之前著於蝗旱大搜之間而發於巫蠱禍妻子之後也¶
秋風辭史記漢書藝文志皆不載獨見之文選樂府文¶
中子晦翁附入楚辭後至真西山文章正宗黜之豈有¶
<pb:KR3j0137_WYG_002-32a>¶
以乎¶
南北國語載謝靈運父瑍無才能為秘書郎早卒靈運¶
好臧否人物謝混患之欲加裁折謂弟瞻曰非汝不能¶
乃與子弟共遊使瞻與運共車運登車便商較人物瞻¶
謂曰秘書早世談者互有異同運黙然言論自此衰止¶
若混瞻可謂愛人以徳且善保門户者與¶
王臞軒邁嘗自贊其畵像云早遊諸老門晩入端平社¶
即汝臞翁也入被丞相嗔出遭長官罵亦汝臞翁也誰¶
<pb:KR3j0137_WYG_002-32b>¶
教汝不曲不圓不聾不啞只片時金馬玊堂一向山間¶
林下然則今日畵汝者幾分是真幾分是假問天祈活¶
百年一任羣兒描冩¶
邵康節生日不赴蓋有見也伊川生日亦不事飲宴前¶
脩似此者多近劉極齋(宏濟/)蜀人遇誕日必齋沐焚香¶
端坐曰父憂母難之日也予自幼不幸不逮事父母遇¶
是日即齋不出不葷不酒既仕雖出亦齋不戱笑不與¶
讌席此當為事也惟年老欲勉從子孫事親之道則於¶
<pb:KR3j0137_WYG_002-33a>¶
齋祭之次日為壽猶或可也¶
太宗開秦府日於城西築文學館以杜如晦房𤣥齡于¶
志寜蘓世長薛收褚亮姚思亷陸徳明孔頴達李𤣥道¶
李守素虞世南蔡允恭顔相時許敬宗薛元敬蓋文達¶
蘇朂為十八學士後薛收卒召劉孝孫補之命閻立本¶
畵其像禇亮作贊𤣥宗開元中於上陽宫含象亭以張¶
説徐堅賀知章趙冬曦馮朝隐康予元侯行果李述張¶
㑹真趙黙母煛吕向成冀真李子釗東方頴陸元泰余¶
<pb:KR3j0137_WYG_002-33b>¶
欽孫季良為十八學士命董蕚畵像御製贊為千載翰¶
苑盛事然含象諸儒視前登瀛知名者蓋鮮矣¶
司馬史記於貨殖任俠佞幸三傳尤拳拳致意焉者蓋¶
有所自傷也財之為物可以致用遷茍多財自可夤縁¶
贖罪豈有終戾於辟之事次則使平日有豪俠之助必¶
将揮金行賂上章營救争為之解紛者矣又其次則帝¶
之左右皆䛕佞便嬖逄君之惡曾無一人為國家惜士¶
類保忠良皆不足與為善者以此知三傳正以述遷之¶
<pb:KR3j0137_WYG_002-34a>¶
己意精神全在是也¶
父名其子或字其子若孫曰㓜曰少曰稚曰孺曰孫曰¶
子或曰叟曰老曰齡曰翁曰伯曰叔皆欲其壽考延長¶
之意然更有朱買臣字翁子趙充國字翁孫金日磾字¶
翁叔兼之者也¶
郭汾陽一日語子弟曰正陽庶寳方小兒之司命不可¶
不熟讀從容録所載如此不知何書豈兎園册之類耶¶
左傳僖廿三季隗曰我二十五年矣昭十三叔向曰我¶
<pb:KR3j0137_WYG_002-34b>¶
先君文公生十七年得士五人至於絳縣老人使之年¶
及於是昭公十九年矣皆謂齒也古者論齒稱年此類¶
甚衆則外丙二年仲壬四年亦為齒¶
又主人焚衝或濡馬褐以救之注衝車也褐馬衣按此¶
則古者馬亦有衣¶
　¶
　¶
　湛淵静語卷二¶
